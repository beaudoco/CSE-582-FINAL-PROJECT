Pent Legolas:
Ar im padathon vi eryn en-dôr vain hen i nâ îdh far.
Ned orath i telithar, ae hîr nín Edhellen devitha,
pin o gwaith vín anglennatha simen;
ar ir telitham natha dôr hin i 'alu, dan na lû thent.
Na lû thent:
ahad, cuil, haran inath in Edain.
Dan Anduin nef, ar Anduin tôg dadbenn na 'Aear. Na 'Aear!
Na 'Aear, na 'Aear! Mýl 'lain nallol,
I sûl ribiel a i falf 'loss reviol.
Na annûn hae, ias Anor dannol.
Cair vith, cair vith, lastal hain canel,
Lamath in-gwaithen i gwennin no nin?
Gwannathon, gwannathon taur i onnant nin;
an midui orath vín a dennin inath vín.
Trevedithon 'aear land erui ciriel.
Falvath enainn bo Mathedfalas dannol,
Lamath vilui vi Tol Gwannen cannen,
Vi Tol Ereb, ned Bar-in-Edhil i Edain ú-gennir,
Ias lais ú-dhannar: dôr en-gwaith nín an-uir!
A linniel hen Legolas gwannant dadbenn en amon.