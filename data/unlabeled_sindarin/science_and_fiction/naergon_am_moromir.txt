Naergon am Moromir
Trî Rohan or thalf ar parth ias thâr daen gala
i Hûl Annui tôl vódiel, ar erin raim pada.
"Man siniath o Ndûn, sûl reviol, tegich ne dú ennin?
Cennich Voromir i Daur nu Ithil ar elin?"
"Hon cennin nored na odog sîr, na nîn laind ar vithrin;
hon cennin baded mi nôr ereb, nan methed e-guil dîn
min dúath en-Forod. Dan ú-achennin hon.
Sûl Forod lastant aen rom e-Denethorion."
"Ai Boromir! Uin raim dynd nan Ndûn tirnin balan,
dan ú-dellich o ndôr ereb ias ú-guia adan."
Uin ethir Gaer Sûl Charn revia, uin lithgym ar i sern;
i chonath in-gwael san côl, nalla nan annon 'ern.
"Man siniath o Charad, sûl nallol, tegich enni neth thin?
Si mas Boromir i Vain? Abdôl ar drass gerin."
"Avbedo enni mas e dortha - caedar i firn rim
na falas nim ar falas vorn nu 'wilith 'waerin;
pin rim dadvennir Anduin hired 'Aer rimmol.
Pedo na Hûl Forn hiniath Sûl Forod enni côl!"
"Ai Boromir! Athan ennyn râd nôr nan ndúvechîth,
dan ú-dellich nan gwaelchaun od ethir Gaer vith."
Od Annon Erain Sûl Forn nôr, lanthir rimmol athrada;
ar nim ar ring erin minas rom dîn mrui nalla.
"Man siniath of Forod, sûl veleg, aur hen tegich ennin?
Man siniath o Voromir veren? Anann hon ú-gennin."
"Nu Amon Hen lastannen gaun. Guid rim ennas mathant.
Nan nen tyngir vagol narchannen ar ristannen thand.
I dhôl dîn hall ar nîf dîn bain, hon caedanner sedho;
ar Rauros vallen, Rauros vrui dad dhuin and coll ho."
"Ai Boromir! No Minas Tirith an-uir tîr na forn
na Rauros, lanthir vallen hen, nan meth amar-ringorn."