I Gair Vedui
Ir geil thinner Fíriel tirn-ed:
I fuin thind gwannol.
I orlinn, aew goll, palan-
Nallant gaun lim a maeg.
Gelaidh dhuir, minuial ’ael
In emlin gliriel.
Gwaew athrant, i ring a lain
Trî laiss dhyll reniant.
Na chenneth tirn i ’lîn ’alol
Al lû calad and ’ael
Bo talf a lass; bo thâr ennas
I vîdh vith hilivren.
Or phain tail thín fain athranner
A dad bendrath tinner,
Revianner cabel trî thâr
Bân i garel ’wing mîdh.
Taeg hammad thín gâr viriath;
Norn e dad i hîr,
Be dulu garel delch dathren
E tirn i nen thinnol.
Heledir dannant dad be harn
Vi aglar thlûn dannol...