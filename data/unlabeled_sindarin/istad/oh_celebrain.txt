A Celebrían, gelebren!
Anann io cîr nan Annûn.
Gûr în gâr naeth a rhaw nangen.
Adel-awarthant chîn a chîr.
I Gaim Elrond Edhelolwen
ú-ernir guru nestad dîn,
velethril în, egor ú-aun
amdir a phen ammell anin.
Meleth în dhaer: ú-chebin
velethril în, chiril velui.
Aun chervess în na Balannor
na nestad. Dorthant mi Ennor,
beriol, tíriel, 'ni lû
ndenged e-goth, cared e-dass.
Gell thind: in edhil boe cired
a Elrond, iell awarthad.
Dan pedir ennas nestad farn
na naeg bân, na naeth bân a nîr.
Ennas melethril dîn darthol
athin. Gûr în gâr 'lass a hîdh.
anglenna lû aderthad lín,
dan dartho al-lû andithin.
Si Iavas al-le mi Ennor,
dan Iavas gâr i laiss vainwain.